
لاریجانی: تحرکات برخی از کشورهای منطقه را فراموش نخواهیم کرد
نشست علی لاریجانی با اعضای کمیسیون تولید ملی و با حضور چند وزیر

رییس مجلس شورای اسلامی با تاکید بر این که امنیت در جهان اسلام از اهمیت فوق‌العاده‌ای بالا برخوردار است، گفت‌: دخالت آمریکا در مسائل منطقه زیاد و بی‌محابا شده است. برخی از کشورهای منطقه حواس خود را جمع کنند، چرا که ما تحرکاتی را که امروز دارند فراموش نخواهیم کرد.

به‌ گزارش ‌ایسنا، علی لاریجانی صبح امروز در همایش بین‌المللی "آینده جهان اسلام در افق ۱۴۱۴" گفت: بحث آینده نگری از مقولات نسبتا سخت است. نگاهی که معمولا موسسات آینده نگری دارند مبنی بر چند پیش فرض بر حسب مسلکی که دارند می‌باشد.  برخی از آنها متاثر از فیلسوفان مدرنیست است و برخی دیگر از فیلسوفان پست مدرن تاثر گرفته‌اند که با جهش فکری موضوع آینده نگری را عجین کرده‌اند. برخی نیز نگاه نیم‌چه هگری دارند که مشتریانی دارند.

وی در ادامه اظهار کرد: در سنت اسلامی نیز این موضوع حائز اهمیت است. در تفکر اسلامی چه در قرآن و چه در آثار افرادی که به موضوع تاریخ توجه دارند، مساله سنت‌های الهی پر اهمیت است. بنابراین در آینده نگری توجه داشتن به یک فروز اولیه همواره مهم بوده است. از جهت دیگر کار این موسسه حائز اهمیت است، چرا که مقوله آینده نگری ذهن را به سمت و سوی مسائل بزرگی جلب می‌کند  که معمولا حکمرانان از این موضوع غافل هستند. عدم توجه به آینده در تمام دنیا و از سوی همه رهبران کشوران دیده می‌شود و گاهی اوقات برای مسائل کوچک یا منافع نزدیک از مسیر اصلی دور می‌شوند.

رییس مجلس شورای اسلامی در ادامه تاکید کرد: نکته دیگری که در برخی از آثاری که این موسسه منتشر کرد، وجود دارد، دستیابی به دستاوردهایی است که شاید گام کوچکی بوده است، اما اثرات بزرگی را خواهد داشت. توجه به آینده اسلام نیز از گام های کوچک شروع خواهد شد.

ادامه‌ دارد...
