فراخوان بسیج دانشجویی برای ساخت سازه‌های مقاوم، سریع و ارزان برای سیل‌زدگان

دبیرخانه جشنواره ملی جهادگران از جهادگران، دانشجویان، اساتید و متخصصین خواست تا ایده ها و طرح‌های خود را برای برپایی سکونت گاه‌های دائمی و موقت برای مناطق سیل زده با در نظرگرفتن بوم این مناطق را به این دبیرخانه ارسال کنند.
فراخوان بسیج دانشجویی برای ساخت سازه‌های مقاوم، سریع و ارزان برای سیل‌زدگان

به گزارش خبرنگار تشکل‌های دانشگاهی خبرگزاری فارس، وقوع سیل اخیر در برخی از شهرهای کشور، خسارات متعددی را برای مردم این مناطق به همراه داشته است. مشکلاتی که سبب شد تا بلافاصله بعد از وقوع سیل، خیل وسیعی از مردم در این مناطق حضور پیدا کنند و دوشادوش مسئولین و نهادهای مختلف به امدادرسانی بپردازند. 

با گذشت زمان و برطرف شدن مشکلات اولیه این مناطق، لازم است تا برای جبران خسارات کالبدی و اساسی این مناطق اقدامات ویژه و عاجلی صورت بگیرد. برهمین اساس معاونت جهاد سازندگی بسیج دانشجویی اعلام کرد که بنا دارد با فراخوان طرح ها و ایده هایی برای نیل به سکونت گاه های دائمی و موقت که بتوان در کم ترین زمان ممکن این سازه ها را محیا کرد و با هزینه ای کم تر اما با دوام بیشتری از سازه های مرسوم همراه باشد، قدم ویژه ای بردارد.

 

به همین منظور دبیرخانه جشنواره ملی جهادگران از تمامی جهادگران، دانشجویان، اساتید و متخصصین خواست تا ایده ها و طرح‌های خود را برای برپایی سکونت گاه‌های دائمی و موقت برای مناطق سیل زده با در نظرگرفتن بوم این مناطق، هرچه سریع تر به دبیرخانه جشنواره ارسال کنند.

علاقمندان می‌توانند برای ثبت‌نام و ارسال طرح از اینجا اقدام کنند.

انتهای پیام/
