تشریح اقدامات اولیه کمیته نظارت و بازرسی قرارگاه نوسازی و بازسازی مناطق سیلزده

طالبی با اشاره به حکم وزیر کشور در خصوص تشکیل کمیته نظارت و بازرسی قرارگاه، گزارش اقدامات اولیه صورت گرفته در این کمیته را منتشر کرد.
تشریح اقدامات اولیه کمیته نظارت و بازرسی قرارگاه نوسازی و بازسازی مناطق سیلزده

به گزارش حوزه دولت خبرگزاری فارس به نقل از پایگاه اطلاع رسانی وزارت کشور، طالبی رئیس مرکز مدیریت عملکرد و امور بازرسی وزارت کشور و دبیر کمیته نظارت و بازرسی قرارگاه بازسازی و نوسازی مناطق سیلزده، گزارش اقدامات اولیه انجام شده در اجرای حکم وزیر کشور و رئیس قرارگاه بازسازی و نوسازی  مناطق سیل زده مبنی بر تشکیل کمیته نظارت و بازرسی این قرار گاه را اعلام کرد؛
بر اساس این گزارش که در تاریخ سوم اردیبهشت ماه ارائه شده است، اقدامات صورت گرفته بدین شرح است:
۱-تهیه و تنظیم دستورالعمل ساختار و شرح وظایف کمیته نظارت و بازرسی قرارگاه بازسازی و نوسازی مناطق سیلزده و ابلاغ آن به روسای کمیته های استانی و اعضای مرکزی کمیته
۲-تشکیل کمیته مرکزی نظارت و بازرسی قرارگاه بازسازی و نوسازی مناطق سیلزده
۳ –تشکیل کارگروه نظارت و بازرسی قرارگاه بازسازی و نوسازی مناطق سیلزده در استان های درگیر سیل
۴-مکاتبه با سازمان بازرسی کل کشور و دیوان محاسبات کشور جهت معرفی نماینده و شرکت در جلسات کمیته مرکزی
۵-مکاتبه با وزارتخانه های راه و شهرسازی، جهادکشاورزی و اطلاعات جهت معرفی نماینده و شرکت در جلسات کمیته مرکزی و اتخاذ تصمیمات کاربردی
۶-مکاتبه با استانداران استان های درگیر در سیل جهت دستور همکاری و هماهنگی با روسای کمیته های استانی نظارت و بازرسی قرارگاه بازسازی و نوسازی مناطق سیلزده جهت حسن انجام وظایف
۷-تشکیل جلسه با روسای کمیته نظارت و بازرسی قرارگاه بازسازی و نوسازی مناطق سیلزده در استان های درگیر سیل در تاریخ ۲-۲-۹۸ ۸-هماهنگی برای تشکیل جلسه در تاریخ ۴-۲-۹۸  با اعضای کمیته مرکزی نظارت و بازرسی قرارگاه بازسازی و نوسازی مناطق سیلزده
انتهای پیام/
