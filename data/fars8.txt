 تشکل اقلیت های دینی در کشور فعالیت می کنند

مدیر کل سیاسی وزارت کشور گفت: ۵۸ تشکل اقلیت های دینی شامل ۲۹ تشکل در حوزه زرتشتیان، ۱۶ تشکل در حوزه ارامنه، ۱۰ تشکل از مسیحیان آشوری و ۳ تشکل مربوط به کلیمیان مجوز فعالیت دارند.
۵۸ تشکل اقلیت های دینی در کشور فعالیت می کنند

به گزارش حوزه دولت خبرگزاری فارس به نقل از مرکز اطلاع رسانی وزارت کشور، به گفته حمید ملانوری مدیر کل سیاسی وزارت کشور، در ایران تعداد ۲۹ تشکل مربوط به زرتشتیان  ، ۱۶ تشکل مربوط به ارامنه ، ۱۰ تشکل مربوط به مسیحیان آشوری و ۳ تشکل به جامعه کلیمیان تعلق دارد و در حال فعالیت های مذهبی و اجتماعی می باشند.
وی با بیان اینکه برابر ماده ۴ قانون فعالیت احزاب، جمعیتها و انجمن های صنفی و اقلیت های دینی مصوب سال ۱۳۶۰ و قانون جدید ابلاغی سال ۱۳۹۵ تاکنون ۵۸ در این عرصه، تشکل مجوز فعالیت دریافت کرده اند، گفت: این انجمن ها با هدف حل مشکلات و مسائل دینی ،فرهنگی اجتماعی و رفاهی اقلیت های دینی تاسیس شده اند و هر یک به نحوی سرپرستی اموری در حوزه های اجتماعی و برگزاری مناسبت های دینی و فرهنگی اقلیت ها را بر عهده دارند.

مدیر کل سیاسی وزارت کشور اضافه کرد: با توجه به تعداد اقلیت های دینی در ایران (حدود ۱۵۰ هزار نفر ) هموطنان اقلیت های دینی به ازای هر ۲۶۰۰ نفر جمعیت دارای یک انجمن می باشند و البته در خواست جدیدی برای مجوز فعالیت واصل نشده است. همچنین به جهت توجه خاص وزارت کشور به حقوق اقلیت های دینی و ارتقاء سطح هم اندیشی و گفتگو با آنان در سال گذشته نمایندگان معاونت سیاسی در ۱۱ جلسه هم اندیشی با اقلیت های دینی در سطوح مختلف شرکت کرده اند.

انتهای پیام/
